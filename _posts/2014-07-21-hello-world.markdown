---
layout: post
title:  "Hello World! This is FOSS4GNL"
date:   2018-05-29 21:40:00
isStaticPost: false
---

Welkom op de vernieuwde site van de FOSS4GNL, dé plek waar je alle informatie vindt over deze jaarlijkse conferentie van [OSGeo.nl](https://osgeo.nl). Na een succesvolle start in Groningen in 2017 gaan we dit jaar met het grootste deel van de Nederlandse Open Source Geo community af reizen naar het prachtige Almere om daar een dag met zijn allen te luisteren en te spreken over alle ontwikkelingen in het Open source Geo domein. De komende tijd gaan we via deze site meer informatie delen over het programma, de sprekers en aankondigingen over praktische zaken.

Dit jaar hopen we je te begroeten aan de [Aeres Hogeschool](https://www.aereshogeschool.nl) in het prachtige Almere voor een leuk en bovenal interessant programma. Dit jaar is de FOSS4GNL verlengd naar een tweedaags evenement. We starten dan dit jaar met één dag (10 juli) gevuld met workshops waar je de kans krijgt om, onder begeleiding van professionals, je open-source geo-skills te vergroten (voor meer informatie, klik eens rond op deze prachtige nieuwe site!).

Dit jaar beginnen wij onze tweede dag (11 juli) sterk met een keynote van [Ton Zijlstra](https://www.linkedin.com/in/tonzijlstra) over de Open Data explosie. Nadat wij allemaal geïnspireerd zijn geraakt gaan wij uiteen in maar liefst 4 groepen voor maar liefst **36 talks** over alles wat onder de open-source geo-zon gebeurt! Dit alles wordt afgewisseld met koffie, thee en en heerlijke lunch en afgesloten met een borrel waarmee we samen met jou hopen te mogen terugkijken op een inspirerende dag!

Meer informatie? Kijk gerust rond op de site, binnenkort volgt er meer info over het programma, met tips van de organisatie, praktische informatie en meer interessante nieuwtjes. 

Tot 10 en 11 juli in Almere! Wij hopen jullie daar te zien
De organisatie van de FOSS4GNL.
